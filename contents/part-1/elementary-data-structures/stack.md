# پشته

پشته یکی از انواع ساختمان داده‌ها است که از سیاستی موسوم به LIFO \(آخرین ورود، اولین خروج\) تبعیت می‌کند. LIFO به این معنا است که آخرین عنصری که در پشته درج می‌شود، اولین عنصری خواهد بود که باید از آن خارج شود. شکل ۱ این ساختار را نشان می‌دهد. درج در پشته با تابع push و حذف از آن با تابع pop انجام می‌شود. در شکل ۱، ابتدا پشته خالی است، سپس عنصر ۱ درون پشته push می‌شود. در قدم بعدی عنصر ۲ و در قدم بعد عنصر ۳ درون پشته قرار می‌گیرند. در آخر تابع pop آخرین عنصر پشته را از روی پشته برداشته و آن را باز می‌گرداند.