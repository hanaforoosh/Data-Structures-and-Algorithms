مقدمه
==========

مبانی علم کامپیوتر با مفاهیمی از قبیل ساختمان‌داده‌ها و الگوریتم‌ها در هم آمیخته شده است. ساختمان‌داده‌ها چه هستند؟ چرا به آن‌ها نیاز داریم؟ به چه چیزی الگوریتم گفته می‌شود؟ ارتباط میان این دو مفهوم در چیست؟ چرا این دو جزء را نمی‌توان از یکدیگر تفکیک کرد؟ چه ساختمان‌داده‌های معروفی وجود دارند؟ چه الگوریتم‌های شناخته شده‌ای در دنیای کامپیوتر مطرح هستند؟ پاسخ‌گویی به این دست از سؤالات، هدف اصلی کتاب پیش رو است.

در بخش اول این کتاب که :ref:`«آشنایی با ساختمان‌داده‌ها» <part-1>` نام دارد، به پرسش‌هایی از چیستی و چرایی ساختمان‌داده‌ها می‌پردازیم. ساختمان‌داده‌ها چیستند؟ چرا به ساختمان‌داده‌ها نیازمندیم؟ چگونه ساختمان‌داده‌ها را بسازیم؟ چه ساختمان‌داده‌هایی پیش‌تر ساخته شده‌اند؟ چرا این ساختمان‌داده‌ها وجود دارند؟ هدف آن‌ها چیست؟ و پرسش‌هایی از این دست.

در بخش دوم که با نام :ref:`«الگوریتم‌ها»<part-2>`  شناخته می‌شود، به مفهوم الگوریتم خواهیم پرداخت. در اینجا نیز چیستی و چرایی الگوریتم پاسخ داده خواهد شد. با کمک ساختمان‌داده‌هایی که پیشتر شناختیم، سعی می‌کنیم مسائل مختلف را حل کنیم و برای آن‌ها **الگوریتم** ارائه دهیم. الگوریتم چیست؟ چرا الگوریتم؟ چه الگوریتم‌های شناسی وجود دارند؟ انواع مختلف الگوریتم‌ها کدامند؟ این‌ها پرسش‌هایی هستند که پاسخشان در این بخش قرار دارد.

.. important::
    همان‌طور که پیش‌تر گفته شد، ساختمان‌داده‌ها و الگوریتم‌ها به نوعی در هم تنیده شده‌اند. از این رو تفکیک آن‌ها در دو بخش کاملاً مجزا کار آسانی نخواهد بود. به همین منظور هنگام معرفی ساختمان‌داده‌ها، تا آن‌جا که ممکن است الگوریتم‌های مربوط به آن‌ها نیز همراهشان آورده شده است. از این رو و به ناچار در بخش اول نیز معرفی کوتاهی از الگوریتم‌ها خواهیم داشت.
