# درخت ریشه‌دار


قبل از شروع  لازم است اصطلاحاتی که درمورد درخت‌های ریشه‌دار به کار می‌رود و برای فهم مطالب بخش‌های بعدی به آن‌ها نیاز داریم بیان شود. برای درک بهتر، اصطلاحات با استفاده از شکل زیر تعریف می‌شوند.
ریشه: اولین گره درخت که در رأس گراف قرار دارد. در شکل زیر گره صورتی رنگ ریشه است.
پدر: گره‌ی مافوق هر گره که به آن متصل است پدر آن گره نامیده می‌شود. در شکل زیر گره صورتی رنگ پدر گره‌های سبز رنگ است.
فرزند: گره‌های سطح پایین هر گره که به آن گره متصل‌اند فرزندان آن گره می‌باشند. در شکل زیر گره‌های ۶ و ۷ و ۸ فزرندان گره ۲ هستند.
درجه: تعداد فرزندان هر گره درجه آن را مشخص می‌کند. در شکل زیر درجه‌ی گره‌ی صورتی رنگ ۴ است.
برگ (یا گره‌های خارجی): به گره‌هایی که فرزندی ندارند برگ می‌گویند. در شکل زیر گره‌‌های ۳ ، ۶، ۷، ۸، ۱۰، ۱۱ و ۱۲ برگ می‌باشند.
سطح: درختی که در شکل زیر وجود دارند ۴ سطح دارد که گره‌های در سطح‌های مختلف با رنگ‌های متفاوتی مشخص شده‌اند. البته بعضی منابع سطح ریشه را صفر در نظر می‌گیرند و اگر این فرض را داشته باشیم درخت سه سطح دارد.
 ارتفاع:اندازه‌ی مسیر از گره به دورترین برگی که با عبور از گره می‌توان با آن رسید. در شکل زیر برای محاسبه‌ی ارتفاع گره‌ی ۱ باید دید با عبور از گره ۱ کدام برگ‌ها می‌توان رسید و از آنجایی که به همه‌ی برگ‌ها می‌توان رسید، اندازه‌ی مسیر از ۱ به دورترین برگ که برگ شماره ۱۲ می‌باشد ۴ است. اندازه‌ی مسیری که از گره ۵ به برگ می‌رسد ۱ است و بنابراین اندازه‌ی ارتفاع گره ۵ برابر با ۱ است.   
![درخت ریشه‌دار](/_static/rooted_tree.png)
