# درخت ریشه‌دار


قبل از شروع  لازم است اصطلاحاتی که درمورد درخت‌های ریشه‌دار به کار می‌رود و برای فهم مطالب بخش‌های بعدی به آن‌ها نیاز داریم بیان شود. برای درک بهتر، اصطلاحات با استفاده از شکل زیر تعریف می‌شوند.

**ریشه** اولین گره درخت است که در رأس گراف قرار دارد. در شکل زیر گره صورتی رنگ ریشه است.
**پدر** گره‌ی مافوق هر گره است که به آن یالی وجود دارد. در شکل زیر گره صورتی رنگ پدر گره‌های سبز رنگ است.
**فرزند** گره‌های سطح پایین هر گره است که به آن گره متصل‌اند. در شکل زیر گره‌های ۶ و ۷ و ۸ فزرندان گره ۲ هستند.
**درجه** با تعداد فرزندان هر گره مشخص می‌شود. در شکل زیر درجه‌ی گره‌ی صورتی رنگ ۴ است.
**برگ (یا گره‌های خارجی)** به گره‌هایی می‌گویند که فرزندی ندارند. در شکل زیر گره‌‌های ۳ ، ۶، ۷، ۸، ۱۰، ۱۱ و ۱۲ برگ می‌باشند.
برای تعریف **سطح** بهتر است از درختی که در شکل زیر وجود دارند استفاده کنیم. این درخت ۴ سطح دارد که گره‌های در سطح‌های مختلف با رنگ‌های متفاوتی مشخص شده‌اند. البته بعضی منابع سطح ریشه را صفر در نظر می‌گیرند و اگر این فرض را داشته باشیم درخت سه سطح دارد.
 **ارتفاع** هر گره اندازه‌ی مسیر از گره به دورترین برگی که با عبور از آن گره می‌توان با آن رسید را نشان می‌دهد. در شکل زیر برای محاسبه‌ی ارتفاع گره‌ی ۱ باید دید با عبور از گره ۱ به کدام برگ‌ها می‌توان رسید و از آنجایی که گره ۱ ریشه است و با عبور از آن به همه‌ی برگ‌ها می‌توان رسید، اندازه‌ی مسیر از ۱ به دورترین برگ که برگ شماره ۱۲ می‌باشد ۴ است. اندازه‌ی مسیری که از گره ۵ به برگ می‌رسد ۱ است و بنابراین اندازه‌ی ارتفاع گره ۵ برابر با ۱ است.   

![درخت ریشه‌دار](/_static/rooted_tree.png)
